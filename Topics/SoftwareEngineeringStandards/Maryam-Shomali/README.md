# درس مهندسی نرم‌افزار
## استاد درس: حسن بشیری
## استاد راهنما: امیرحسین بابائیان
## گردآورنده: مریم شمالی
## ترم ۴۰۰۲

# مهندسی نرم افزار چیست؟

مهندسی نرم افزار به عنوان فرآیندی برای تجزیه و تحلیل نیازهای کاربر و سپس طراحی، ساخت و آزمایش نرم افزار کاربردی تعریف می شود که این نیازها را برآورده می کند.

# استاندارد چیست؟

استانداردها اسناد منتشر شده ای هستند که برای تضمین قابلیت اطمینان مواد، محصولات، روش ها و یا خدمات ایجاد می شوند. آنها الزامات، مشخصات، دستورالعمل ها، ویژگی ها و یا رویه های طراحی شده را تعیین می کنند. به طور معمول، استاندارد ها از طریق یک توافق عمومی توسعه می یابند و توسط آژانس های ملی و بین المللی مختلف، جوامع حرفه ای یا سازمان های صنعتی تایید می شوند.

# استاندارد های مهندسی نرم افزار

 استانداردهای مهندسی نرم‌‌افزار مجموعه‌‌ای از پروسه‌‌ها می‌‌باشند که تمامی وظایفی که بایستی در چرخه تولید و بکارگیری یک محصول نرم‌‌افزاری انجام شود را بیان می‌‌کنند. نکته مهم این است که این پروسه‌‌ها چگونگی انجام یک وظیفه را بیان نمی‌‌کنند، بلکه صرفاً مجموعه‌‌ای از وظایف و فعالیتها را بیان می‌‌کنند که بایستی در دوره‌‌های زمانی معینی انجام شوند.

# چرا استانداردها مهم هستند؟

ارتقاء سلامت، ایمنی و کیفیت زندگی
بهبود کارایی

کاهش ریسک

پایداری بیشتر

تسهیل تجارت جهانی و دسترسی به بازار

کمک به تولید محصولات کارآمد و موثر

کاهش هزینه ها، بهبود روابط با تامین کنندگان

بهبود ارتباطات تجاری و بازاریابی

پیشرفت نوآوری و فناوری های جدید

انتقال تکنولوژی به بازار

پیشرفت امکانات مدرن

# انواع استاندار های مهندسی نرم افزار

در زمینه مهندسی نرم‌افزار، مجموعه‌های متعددی از استانداردهای بین‌المللی تهیه و منتشر شده است که هریک مفروضات و دامنه کاربرد خاص خود را دارند. از جمله معروف‌ترین این استانداردها می‌توان به نمونه‌های زیر اشاره کرد:

مجموعه استانداردهای مهندسی نرم‌افزار IEEE

مجموعه استانداردهای ISO/IEC

استانداردهای مهندسی نرم‌افزار آژانس فضایی اروپا

## استاندارد IEEE

استاندارد IEEE مخفف Institute of Electrical and Electronics Engineers است. موسسه مهندسان برق و الکترونیک (IEEE) یک انجمن جهانی و سازمانی از متخصصان است که در جهت توسعه، پیاده سازی و نگهداری از محصولات و خدمات در حوزه ی فناوری تلاش می کنند. این شرکت صرفاً در جهت نوآوری، آموزش و استاندارد سازی توسعه صنعت برق و الکترونیک فعالیت می کند و شامل مجموعه ای از استاندارد ها است.

استانداردهای IEEE به شرح زیر طبقه بندی می شوند:

استانداردها (Standards): این دسته همواره اجباری بوده و در آن ها از کلمه “الزاما” استفاده می شود.

روش های توصیه شده (Recommended practices): این طبقه بندی مربوط به اسنادی است که موارد ارجح و پیشنهادی توسط IEEE ارائه می شود. در این استانداردها معمولا کلمه “باید” استفاده می شود.

راهنماها (Guides): اسنادی که در آن ها رویکردهای بهتر به عنوان جایگزین ارائه می شود؛ اما هیچ توصیه روشنی ارائه نمی شود.

اسناد آزمایشی (Trial-Use documents): انتشار نتیجه مواردی که بیش از سه سال از معرفی و ارائه آن ها می گذرد، می توانند هر یک از طبقه بندی استانداردهای ذکر شده در بالا باشند.

## استاندارد IEEE 1016

توضیحات طراحی نرم افزار مربوط به این استاندارد می باشد. مستندات طراحی نرم افزار، مشخصات طراحی و شرح نوشتاری از معماری یک محصول نرم افزاری است که یک طراح نرم افزار می نویسد تا یک تیم توسعه دیگر نیز بتوانند از آن استفاده کنند.

## استانداردهای مهندسی نرم‌افزار آژانس فضایی اروپا

اين استانداردها تعريف موجز و كوتاهي از نحوه توليد نرم‌‌افزار مطلوب و با كيفيت قابل قبول ارائه مي‌‌دهند. آنها مختصر و مفيد و قابل درك بوده و بر اصولي عملي و دقيق استوار مي‌‌باشند.

استانداردهاي مهندسي نرم‌‌افزار ESA به طور خلاصه به سه بخش اصلي تقسيم مي‌‌شوند.

### بخش اول، استانداردهاي محصول Products :

استانداردها، توصيه‌‌ها، و رهنمودهاي مربوط به محصول را شامل مي‌‌شود.

### بخش دوم، استانداردهاي رويه Procedure :

رويه‌‌هاي مورد استفاده در مديريت يك پروژه نرم‌‌افزاري را تشريح مي‌‌كند.

### بخش سوم، پيوست‌‌ها Appendices :

شامل خلاصه‌‌ها، جداول، فرمها، و فهرستي از روشهاي ضروري مي‌‌باشد.

## بررسی مدل کیفیت ISO-9126

با توجه به نياز شديد صنعت نرم افزار به استاندارد شدن ارزيابي نرم افزار، توسط موسسه بين المللي استاندارد ISO انتشار يافت و در سال 2001 توسط متخصصان ISO اصلاح و تكميل شد. اين استاندارد بين المللي، در سطح اول مدل، كيفيت محصول نرم افزاري را به شش ويژگي كيفي اصلي تقسيم مي كند كه هر يك از آنها از چند ويژگي فرعي تشكيل شده اند.

مهمترين مزيت اين مدل اين است كه ويژگيهاي كيفي داخلي و خارجي يك نرم افزار در آن تفكيك شده است.

يكي از نقاط قوت اين استاندارد اين است كه قابليت تطابق با بسياري از سيستمها را دارد؛ اما كاستي آن اين است كه شامل نكات جزئي تر نمي شود.



## شاخص عملیاتی

شاخص هاي عملياتي نشان دهنده زمان و هزينه هاي صرف شده براي توليد نرم افزار هستند اين شاخص ها هدف نيستند بلكه وسيله هستند و تغيير هدف يك سيستم طبقه بندي شاخص هاي آن را هم تغيير خواهد داد.

بررسی سوالاتی مانند:

آيا مي توان وظيفه هاي مورد نياز را اجرا كرد؟

آيا سيستم ميتواند با ديگر سيستم ها تعامل داشته باشد؟


## زیر شاخص های شاخص عملياتي
مناسب بودن

صحت

قابليت همكاري

امنيت

## شاخص قابليت اطمينان

 قابليت اطمينان يك سيستم عبارت است از احتمال كاركرد صحيح و بدون عيب آن سيستم در طول زمان مشخص و از پيش تعيين شده. برای کسب اطمینان سوالاتی وجود دارند که باید از خود بپرسیم مانند:
 
آيا با گذشت زمان خطاها حذف شده اند؟

آيا نرم افزار بعد از اينكه مشكلي براي آن به وجود آمد،

اطلاعات ذخيره نشده را نگهداري ميكند و امكان ادامه كار با  نرم افزار وجود دارد؟

##  شاخص های شاخص قابليت اطمينان
رواداري خطا

قابليت بازيابي

قابليت بلوغ

## شاخص قابليت حمل

بررسی سوالاتی مانند:

آيا مي توان نرم افزار را به محيط هاي ديگر انتقال داد؟

آيا نرم افزار به آساني نصب ميشود؟

آيا نرم افزار با استانداردهاي حمل سازگار است؟

يا مي توان به آساني نرم افزار را به جاي نرم افزارهای ديگر جايگزين كرد؟


##  شاخص های شاخص قابليت حمل

سازگاري

قابليت تطبيق

قابليت جايگزيني

قابليت نصب

## شاخص قابليت نگهداري

سهولت اصلاح برنامه در صورت بروز خطا، انطباق با محيط در صورت تغيير و ارتقا در صورت نياز كاربر.

بررسی سوالاتی مانند:

آيا خطاها به راحتي شناخته شده و رفع مي شوند؟

آيا نرم افزار به راحتي تغيير مي يابد؟

در صورت ايجاد تغيير، آيا نرم افزار به كارش ادامه مي دهد؟


## زیر شاخص های شاخص قابليت نگهداري

آزمون پذيري

قابليت تغيير

قابليت پايداري

قابليت تحليل

## شاخص کارآمدی


كارآمدي يا اثربخشي نشان مي دهد كه يك محصول چقدر در زمينه مورد استفاده اش مناسب و اثربخش است.ويژگي كارآمدي ،به توانايي محصول در برآورده كردن نيازهاي كاربر اشاره دارد.

بررسی سوالاتی مانند:

آيا سيستم به سرعت به درخواست پاسخ ميدهد؟

آيا سيستم از منابع به صورت كاربردي استفاده مي كند؟



در زمینه مهندسی نرم‌افزار، مجموعه‌های متعددی از استانداردهای بین‌المللی تهیه و منتشر شده است که هریک مفروضات و دامنه کاربرد خاص خود را دارند. از جمله معروف‌ترین این استانداردها می‌توان به نمونه‌های زیر اشاره کرد:

## استاندارد طرح تضمین کیفیت (QAP)

منظور از تضمین کیفیت (QA) یک پروژه مجموعه فعالیت‌هایی است که برای اطمینان از تطابق نتایج و فرآورده‌های نهایی پروژه با خواسته‌های اولیه سفارش‌دهنده یا کارفرمای پروژه، باید در مدت اجرای پروژه انجام شود. طرح کیفیت پروژه (QAP) سندی است که سازمان، روش‌ها و برنامه تضمین کیفیت یک پروژه را تعیین می‌کند. این طرح همه فرآیندهای اصلی و پشتیبانی توسعه نرم‌افزار را پوشش می‌دهد.
طرح تضمین کیفیت به‌منظور تعیین روش‌ها، ضوابط و برنامه تضمین کیفیت پروژه تهیه می‌گردد و یکی از اسناد مهم و تأثیرگذار در روند اجرای پروژه است.

## استاندارد طرح آزمون نرم‌افزار

آزمون نرم‌افزار یکی از حساس‌ترین و مهم‌ترین فعالیت‌هایی است که در جریان پروژه‌های نرم‌افزاری باید اجرا شود. صحت و دقت فعالیت‌های آزمون نرم‌افزار مستقیماً در کیفیت نتایج این‌گونه پروژه‌ها مؤثر است، ازاین‌رو برنامه‌ریزی و اجرای صحیح آزمون نرم‌افزار می‌تواند نقش تعیین‌کننده‌ای در موفقیت یا شکست پروژه‌های نرم‌افزاری ایفا کند. مجریان و مدیران پروژه‌های نرم‌افزاری با بهره‌گیری از این استاندارد می‌توانند کیفیت برنامه‌ریزی و نتایج فعالیت‌های آزمون نرم‌افزار را در پروژه‌های خود ارتقا بخشند.

## استاندارد طرح انتقال و تحویل نرم‌افزار

طرح‌های انتقال و تحویل نرم‌افزار به‌منظور برنامه‌ریزی فعالیت‌هایی که باید در مرحله انتقال نرم‌افزار صورت گیرد و با هدف تعیین سازمان، وظایف و فعالیت‌های این مرحله تهیه می‌شود و از این استاندارد می‌توان برای یکسان‌سازی قالب و محتوای این‌گونه طرح‌ها استفاده کرد.

## استاندارد طرح ضمانت نرم‌افزار

طرح‌های ضمانت نرم‌افزار برای تعیین ضوابط و فعالیت‌های دوره ضمانت نرم‌افزار که پس از تحویل نرم‌افزار آغاز شده و تا پیش از اتمام تعهدات کارگزار ادامه دارد، تهیه می‌گردد و از این استاندارد می‌توان برای یکسان‌سازی این‌گونه طرح‌ها استفاده کرد.

## استاندارد طرح نظارت

نظارت بر طرح‌های نرم‌افزاری که با هدف کسب اطمینان از انجام تعهدات متقابل کارفرما و کارگزار صورت می‌گیرد، چه توسط شخص حقیقی یا حقوقی ثالثی (غیر از عناصر کارفرما) صورت گیرد و چه توسط عناصر و کارکنان واجد صلاحیت کارفرما انجام شود، نیازمند طرحی است که در آن ضوابط و برنامه کار نظارت به‌روشنی و به‌دقت بیان شده باشد. این طرح باید پیش از آغاز عملیات اجرایی پروژه تهیه شده و در اختیار همه طرف‌های درگیر در پروژه قرار داده شود. استاندارد طرح نظارت، قالب و محتوای ضروری این‌گونه طرح‌ها را تشریح می‌کند.

# منابع

http://www.astm.org/studentmember/Learning_Modules.html

http://standards.ieee.org/develop/overview.html

http://www.iso.org/iso/home/standards.htm

https://softwareengineer.blogsky.com/1386/04/18/post-3/

http://slgolavar.blogfa.com/post/12

https://namatek.com/استاندارد-ieee/

