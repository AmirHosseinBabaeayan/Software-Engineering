## مقدمه
نرم‌‌افزار در مقایسه با سایر محصولات تولیدی از جمله( ماشین، تلویزیون و …) یک تفاوت مهم و اساسی دارد. محصولات غیر نرم افزاری بر اساس یک مجموعه وظایف ساخته شدند که تا آخر عمر آن محصول تغییری در وظیفه آن صورت نمی گیرد، ممکن است وظیفه‌‌ هر محصول کم یا زیاد شود اما هرگونه تغییر در وظیفه‌‌ محصول منجر به ساخت یک مدل جدید از آن محصول می‌‌شود. 
اما نرم‌‌افزار پس از تولید تا پایان عمر در حال تغییر و تحول است و باید متناسب با نیازهای مشتری و قوانین جدید تغییر یابد. این قضیه محصولات نرم افزاری را از دیگر محصولات مهندسی و غیره متمایز می سازد.
در دهه های گذشته به دلیل کمبود روش های متعدد برای توسعه نرم افزار در طی پروسه تولید نرم‌‌افزار، مشکلات زیادی برای تولید کنندگان و توسعه دهندگان نرم‌‌افزار بود که نتیجه آن کیفیت ضعیف نرم‌‌افزار، هزینه های زیاد، و رعایت نشدن برنامه‌‌های زمانبندی شده بود.
در سال‌های بعد نیاز به تهیه روش ها، مدل ساخت، استفاده از آنها در ساخت محصولات نرم‌‌افزار بیشتر شد و روش های زیادی توسط متخصصان طراحی گشت که با بکارگیری آنها، نرم‌‌افزارهای با کیفیت بیشتری تولید شدند.
استاندارد هایی که توسط متخصصان طراحی شده بود عموما بر پایه روش های Structured یا object-oriented ساخته شده‌اند. 
روش‌ هایی بر پایه Structured در اواسط دهه 80 میلادی به بلوغ خود رسیدند و روش‌ هایی بر پایه object-oriented با طراحی زبان مدلسازی UML سریعتر به اوج خود نزدیک شدند. در همین راستا، شرکت ها با بهره‌‌گیری از تجربیات حاصل از سال ها تولید نرم‌‌افزار اقدام به طراحی استانداردها و توصیه‌‌هایی برای تولید نرم‌‌افزار نمودند.

## تعریف اولیه
در زمینه تولید و توسعه نرم افزار، مجموعه های زیادی از استاندارد های بین المللی منتشر شده که هر یک کاربرد خاص خود را دارند، این استاندارد ها مجموعه ای از اسناد منتشر شده ای هستند که برای اطمینان از قابلیت اطمینان مواد، محصولات، و خدمات ایجاد 
می شوند، به عبارت دیگر فعالیت ها و پروسه هایی هستند که تمامی وظایفی که باید در چرخه تولید و توسعه یک محصول نرم افزاری انجام شود را ارائه میدهند، و مجموعه ای از وظایف و فعالیت کارکنان که باید در دوره های زمانی مشخص انجام شود.
به طور معمول، آنها از طریق یک فرآیند جامع ایجاد می شوند و توسط آژانس های مختلف ملی و بین المللی، جوامع حرفه‌ای یا سازمان‌های صنعتی تایید می شوند.
 این فرایند ها در تمامی استانداردهای مهندسی نرم‌‌افزار رعایت می‌‌شود تا تولیدکنندگان بتوانند در تولید محصول خود فراتر از یک روش عمل کنند و دوما به توسعه دهندگان این اجازه را میدهد که چگونگی انجام کار را بر اساس نوع محصول نرم افزاری مشخص کنند.
همچنین علاوه بر توسعه دهندگان، کسب و کارهای کوچک، مشاغل ملی و بین المللی، دولت ها، مهندسان، دانشمندان، معماران، طراحان، دانشجویان و غیره نیز از استاندارد ها استفاده میکنند.
#چرا استانداردها مهم هستند؟
●	ارتقاء سلامت، ایمنی و کیفیت 
●	بهبود کارایی
●	ریسک را کاهش دهید
●	محصول پایدارتر شود
●	کمک به تولید محصولات کارآمد و موثر و کاهش هزینه ها
●	پیشرفت نوآوری و فناوری های جدید
●	انتقال تکنولوژی به بازار
#خطرات و پیامد های عدم رعایت استانداردها
●	عدم توانایی در فروش محصول 
●	آسیب به رابطه با تامین کنندگان
●	تحریم های احتمالی دولتی، جریمه و یا توبیخ
●	دعاوی مدنی و کیفری احتمالی
●	از دست دادن درآمد
●	از دست دادن مجوز حرفه ای
●	ناتوانی در دریافت بیمه

# استانداردهای موجود در مهندسی نرم افزار
با توجه به تجارت بین‌‌الملل و نیاز به استفاده از استانداردهایی که مورد قبول کشورها باشد، مؤسسه بین‌‌المللی ISO با همکاری موسسه IEC با تشکیل گروه های مشترک اقدام به طراحی استانداردهای بین‌‌المللی برای تولید و توسعه محصولات نرم‌‌افزاری خود نمودند.
استاندارد  ISO/IEC در سال 1995 ارائه شد این استاندارد در زمان خود توصیه‌‌هایی برای چرخه ساخت و حیات یک محصول نرم‌‌افزاری پیشنهاد کرد، پس از آن انجمن IEEE که مهمترین انجمن حرفه‌‌ای بین‌‌المللی در تدوین استانداردهای مهندسی نرم‌‌ افزار است به کمک مؤسسه EIA اقدام به بومی‌‌سازی استاندارد ISO/IEC در جامعه بین المللی نمود، و نسخه بومی سازی استاندارد IEEE/EIA را ارائه کرد. 
در این زمان آمریکا که چهار دهه استانداردهای متعددی را برای تولید و مستندسازی محصولات نرم‌‌افزاری ارائه کرده است با پذیرش استاندارد IEEE/EIA، استانداردهای قبلی خود را از رده خارج کرد. و همچنین سایر کشورهای پیشرفته مانند ژاپن، آلمان، انگلستان، کانادا، ... نیز اقدام به بومی‌‌سازی استاندارد ISO/IEC در کشور خود کردند.

## اصول استانداردهای مهندسی نرم‌‌افزار
استانداردها مستندات توافق شده‌‌ای هستند که شامل توصیفات فنی و دیگر توصیفات دقیق می‌‌باشند که بعنوان تعاریف، قوانین، و راهنمایی‌‌ها ارائه می‌‌گردند بطوریکه محصول تولید شده، پروسه، و یا سرویس مورد نظر، اهداف از پیش تعیین شده را برآورده سازد.
استانداردهای مهندسی نرم‌‌افزار معمولاً کل چرخه حیات یک محصول نرم‌‌افزاری را پوشش می‌‌دهند که از قرارداد های اولیه بین کارفرما و پیمانکار شروع شده و تا بازنشستگی یک محصول ادامه می‌‌یابد.
استانداردها چگونه تدوین می شوند
 : ISO یک شرکت بزرگ که افراد زیادی باهم کار میکنند تا یک استاندارد ایجاد کنند. 
آنها فرآیند را با تهیه پیش نویسی آغاز می کنند که نیاز بازار خاصی را برآورده می کند. سپس برای اظهار نظر و بحث بیشتر به اشتراک گذاشته می شود. فرآیند رای گیری انجام میشود. اگر این امر محقق و ثبت شود، پس از آن این پیش نویس در راه تبدیل شدن به یک استاندارد ISO است. اگر توافق حاصل نشود، پیش نویس بیشتر اصلاح می شود و دوباره به رای گذاشته می شود. از اولین پیشنهاد تا انتشار نهایی، توسعه یک استاندارد معمولاً حدود 3 سال طول می کشد.
# فرایند صدور گواهینامه توسط ISO

<p align="center"> <img src = "https://user-images.githubusercontent.com/87976895/172038644-2a421827-f6f4-4ec7-9fec-a92648c41d40.png"> </img> </p>

## معماری فرایند ISO
<p align="right"> : Process </p>
<p align="right"> مجموعه ای از فعالیت های مرتبط، که ورودی ها را به خروجی تبدیل می کند که مجموعا 25 فرآیند است </p>
<p align="right"> : Activity </p>
<p align="right"> مجموعه ای از وظایف و فعالیت ها که شامل 95 فعالیت است </p>
<p align="right"> : Task </p>
<p align="right"> اقداماتی که ورودی و خروجی دارند که مجموعا 325 تسک میشود، از جمله </p>


●	دریافت نیاز ها و درخواست های مشتری

●	بررسی system requirements

●	بررسی انتظارات مشتری

●	مدیریت تغییرات مورد نیاز

●	توافق در مورد الزامات



![image](https://user-images.githubusercontent.com/87976895/172038712-94c3501d-26e5-4a77-96f3-31d677edd9af.png)

## معرفی استاندارد MIL-STD-498
<p align="right"> MIL-STD-498 </p>
<p align="right"> به عنوان یک استاندارد و مستندسازی نرم‌‌افزار (Software Development and Documentation ) در 8 نوامبر 1994 توسط سازمان صنایع دفاع آمریکا (DOD) ارائه گردید.
این استاندارد با 3 هدف اصلی تولید گردید که عبارتند از : 
• پیوستگی استاندارد DOD-STD-2167 که برای ساخت نرم‌‌افزارهای توکار (Embeded ) در سیستم‌‌های دفاعی استفاده می‌‌شد با DOD-STD-7935 که برای اتوماسیون سیستم‌‌های اطلاعاتی بکار می‌‌رفت. پیوستگی دو استاندارد می‌‌توانست یک استاندارد واحد را برای تولید سیستم‌‌های نرم‌‌افزاری ارائه دهد </p>
 .

• افزایش سازگاری با دیگر استانداردهای DOD

• تهیه یک مبنا برای پیاده‌‌سازی استاندارد ISO/IEC 12207

مجموعه DOD-STD-498 شامل یک استاندارد و بیست و دو مورد
(DID (Data Item Description می‌‌باشد که هر DID یک جزء از پروسه ساخت را توصیف نموده و اقلام اطلاعاتی لازم آن جزء را ارائه می‌‌نماید.

## استاندارد نرم‌‌افزار در سازمان NASA
استاندارد نرم‌‌افزار سازمان NASA برای پشتیبانی از مستند سازی تولیدات نرم‌‌افزاری آن سازمان طراحی شده است. مهمترین هدف این استاندارد ارائه یک مدل برای ثبت اطلاعات مورد نیاز در طول چرخه ساخت و نگهداری سیستم های نرم‌‌افزاری می‌‌باشد. از نظر مدیر پروژه، وقتی این استاندارد به صورت موفقیت‌‌آمیز بکار گرفته شده است که حداقل نیازهای مستندسازی بر طبق معیارهای زیر برآورده شده باشد :

• اهداف مستندسازی پروژه پوشش داده شوند.

• توصیف واضحی از مهندسی و پروسه‌‌های تضمین و نرم‌‌افزار تولیدی ارائه شده باشد

• فرمت مستندات در کل پروژه حفظ شده باشد

• قابلیت دنبال کردن رویه‌‌های غیر استاندارد به نحوی بیان شده باشد

## استاندارد نرم‌‌افزار در آژانس فضایی اروپا ESA 
اولین نسخه استانداردهای آژانس فضایی اروپا (ESA:. European Space Agency) در سال 1984 منتشر شد که در حال حاضر رعایت این استانداردها برای کلیه نرم‌‌افزارهای آژانس فضایی اروپا ضروری و اجباری است.
 این استانداردها تعریف موجز و کوتاهی از نحوه تولید نرم‌‌افزار مطلوب و با کیفیت قابل قبول ارائه می‌‌دهند.
آنها مختصر و مفید و قابل درک بوده و بر اصولی عملی و دقیق استوار می‌‌باشند. استانداردهای مهندسی نرم‌‌افزار ESA تحت نظارت هیئت کنترل و استانداردسازی نرم‌‌افزار (BSSC) وابسته به آژانس فضایی اروپا تنظیم و بازبینی شده است.
اين استاندارد كليه نرم‌‌افزار هاي شركتي يا صنعتي را شامل میشود. در اين استاندارد، نرم‌‌افزار به‌‌عنوان اسناد و مدارك مربوط به عملكرد و بهره‌‌برداري از يك سيستم كامپيوتري، تعريف شده است. اين استانداردها كليه حالت های نرم‌‌افزاري يك سيستم، به همراه واسط‌‌هاي آن اعم از سخت‌‌افزار كامپيوتر و ديگر مؤلفه‌‌هاي سيستم را در بر مي‌‌گيرند. 


استانداردهاي مهندسي نرم‌‌افزار ESA به سه بخش اصلي تقسيم مي‌‌شوند:
1.	استانداردهاي محصول Products :
استانداردها، توصيه‌‌ها، و راهنمایی های مربوط به محصول را شامل مي‌‌شود.
2.	استانداردهاي رويه Procedure :
رويه‌‌های مورد استفاده در مديريت يك پروژه نرم‌‌افزاری را شرح میدهد.
3.	پيوست‌‌ها Appendices :
خلاصه‌‌ها، جداول، فرم ها، و فهرستی از روش های ضروری می‌باشد.

محصولات نرم‌‌افزاری لازم است با روش معينی طراحي و اجرا گردند. يك "چرخه حيات"، به ما کمک میکند که فعاليت هاي پروژه را در قالب مراحل مشخص سازماندهي کنیم و تعيين میکند كدام يك از فعاليت ها بايد در كدام مرحله انجام شود.

●	مرحله UR : تعيين نيازهاي كاربر (User Requirements)
هدف این مرحله جزئی سازی نیاز کاربران است، در حدی که از یک سیستم کامپیوتری انتظار میرود.

●	مرحله SR : تعيين نيازهاي نرم‌‌افزار (Software Requirements)
ساخت الگو برای نرم افزار که بیانگر این باشد نرم افزار چه کاری باید انجام دهد.

●	مرحله AD : طراحي معماري (Architectural Design)
هدف این مرحله تعیین ساختار نرم افزار است، الگو این مرحله به نسبت 
مولفه هایی مانند نرم افزار و گردش اطلاعات بین آنها تغییر میکند

●	مرحله DD : طراحي تفصيلي و توليد برنامه (Detailed Design)
طراحي تفصيلي نرم‌‌افزار، برنامه‌‌نويسي، مستند سازي و آزمون آنها است. سند طراحي تفصيلي و راهنماي كاربر در این مرحله شکل میگیرد.

●	مرحله TR : انتقال نرم‌‌افزار براي بهره‌‌برداري (Transfer of the Software)
نصب نرم‌‌افزار در محيط عملياتي و نشان دادن اينكه كليه قابلیت های سند نيازهاي كاربر در نرم‌‌افزار مربوطه موجود است.

●	مرحله OM : بهره‌‌برداري و نگهداري (Operation & Maintenance)
هدف از نگهداري نرم‌‌افزار اطمينان از آن است كه محصول در طول دوره حيات خود می تواند نيازهاي كاربر را برآورده کند.


## استاندارد ISO/IEC 12207
مؤسسه استاندارد جهانی (ISO: International Standards Organization) در سال 1947  توسط کمیته‌های فنی متشکل از کارشناسان بخش‌های صنعتی، فنی و تجاری تشکیل شد. استانداردهای این موسسه برای هر کشوری می‌‌تواند متفاوت باشد.
 87 کشور جهان عضو ISO هستند و تاکنون بیشتر از 8000 استاندارد در این موسسه تدوین شده است. 
بخش عمده ISO که یک استاندارد بین‌المللی مهندسی نرم‌افزار است که فرآیند مهندسی نرم‌افزار، فعالیت و وظایف مرتبط با فرآیند چرخه عمر نرم‌افزار را از زمان تصور تا زمان بازنشستگی محصول تعریف می‌کند. هدف اصلی این استاندارد ارائه یک ساختار مشترک است تا خریداران، تامین کنندگان، توسعه دهندگان و اپراتورهای مرتبط با توسعه نرم افزار از یک زبان مشترک استفاده کنند. هدف آن این است که استانداردی باشد که تمام وظایف مورد نیاز برای توسعه و نگهداری نرم افزار را تعریف می کند.
اطلاعات در مورد ISO، به طور کلی، در (www.iso.org) موجود است.
شرکت ISO با (IEC : International Electrotechnical Commission) (که یک سازمان تدوین‌‌کننده استاندارد برای صنعت الکترونیک و ارتباطات می‌‌باشد) ارتباطات دارد. در سال 1987 ISO و IEC یک کمیته فنی در زمینه IT تشکیل دادند. منظور از این ارتباط حذف کار های مشترکی بود که هر دو سازمان به صورت جداگانه انجام میدادند. در حال حاضر 29 کشور عضو این کمیته هستند و استاندارد های خود را بر اساس این سازمان بنا کردند. 
گروه Sub-Committee این سازمان در مورد مهندسی نرم‌‌افزار تشکیل شده است که به اختصار SC-7 نام دارد . Sub-Committee ، روش‌‌های مدیریتی، روش‌های پشتیبانی از استانداردها و ابزارهای لازم برای تولید و آزمایش نرم‌‌افزارها را توسعه می‌‌دهد. این کمیته دارای گروه ها و تیم های زیادی است که در حوزه‌‌های زیر فعالیت می‌‌کنند. 
1.	مستند‌‌سازی سیستم‌‌های نرم‌‌افزار
2.	محیط‌‌های ابزاری
3.	ارزیابی و اندازه‌‌گیری
4.	مدیریت چرخه حیات
5.	پروسه‌‌های پشتیبانی
6.	سطوح مجتمع‌‌سازی نرم‌‌افزار
7.	ارزیابی پروسه‌‌های نرم‌‌افزار
8.	تبادل داده بین‌‌ابزارهای CASE

## ساختار کلی ISO/IEC
<p align="center"> <img src = "https://user-images.githubusercontent.com/87976895/172038303-63dc4328-fa6c-438f-8bd5-f7b0e09da7b1.png"> </img> </p>

## دامنه های تحت پوشش SC7
<p align="center"> <img src = "https://user-images.githubusercontent.com/87976895/172039290-121717e8-1c02-4f18-a62b-7a891be41728.png"> </img> </p>

##استاندارد های اعمال شده در زمینه های مختلف
<p align="center"> <img src = "https://user-images.githubusercontent.com/87976895/172039327-1ca2efc1-26e7-49d2-8e94-fb0a2d6c7a19.png"> </img> </p>

## استاندارد IEEE/EIA 12207
مؤسسه‌‌های IEEE و EIA سازمان های معتبر تدوین کننده استاندارد هستند. این دو سازمان برای تدوین استانداردهای مهندسی نرم‌‌افزار در آمریکا با سازمان صنایع دفاع آمریکا (DOD) همکاری می‌‌کنند. سه هدف اساسی از تبیین استاندارد ISO/IEC 12207 در آمریکا مطرح بوده است که عبارتند از :
●	استاندارد باید سیستم های تجاری را به بهترین نحو پوشش دهد.
●	 استاندارد باید با برنامه‌‌های کاربردی با نیازهای پیچیده و شرایط سیستم‌‌های 
دفاعی سازگاری داشته باشد.
●	استاندارد باید سازگاری خود را به منظور فروش جهانی نرم‌‌افزار حفظ کند.

بر مبنای این اهداف دو استاندارد در این سازمان ها تدوین شد که عبارتند از :
<p align="right"> IEEE/EIA 12207  </p>

 یک استاندارد استراتژیک که اهداف ذکر شده در پاراگراف قبل را می‌‌پوشاند. این استاندارد برگرفته از استاندارد بین المللی ISO / IEC 12207 است و می‌‌تواند برای سیستم های تجاری و نظامی استفاده شود.
 <p align="right"> EIA/IEEE J-STD-016   </p>
 یک استاندارد تاکتیکی که برای سازمان هایی که‌‌‌‌ در پروسه‌‌های نرم‌‌افزاری تحت استانداردهای نظامی سرمایه‌‌گذاری می‌‌کنند تهیه شده است. یک تفاوت اساسی میان استانداردهای نظامی و استانداردهای تجاری این است که استانداردهای نظامی معمولا به صورت قبول داوطلبانه می‌‌باشند در صورتی که استانداردهای تجاری بر مبنای قرارداد بین دو طرف صورت می‌‌گیرد.

# زبان مدلسازی UML 
زبان UML مستقیماً روشهای Booch ، Rumbaugh و Jacobson را با هم ادغام کرده است، اما محدوده آن بیشتر از سه متدولوژی فوق است. UML یک زبان مدل سازی است تا یک متدولوژی. 
به طور معمول، هر متدولوژی شامل حداقل یک زبان مدلسازی و یک پروسه ساخت است.زبان مدل‌سازی شامل نمودار هایی است که هر متدولوژی برای نمایش تحلیل و طراحی سیستم‌‌ها از آن استفاده می‌‌کند.
یک پروسه ساخت شامل دستورات، راهنمایی ها و قدم های لازم برای انجام تحلیل و طراحی سیستم‌‌ها می‌‌باشد. افرادی که یک متدولوژی را به کار می برند معمولاً بیشتر با زبان مدلسازی آن سروکار دارند.هدف طراحان UML بیشتر تدوین یک زبان مدل سازی object-oriented بوده تا ارائه یک پروسه ساخت استاندارد.

## زبان مدل‌‌سازی PSL / PSA
 زبان PSL / PSA در سال 1970 توسط تیکروف در دانشگاه میشیگان آمریکا ساخته شد. این ابزار متکی به متد خاصی نیست و عمدتا روی بازبینی(Verification) و تهیه گزارش اتوماتیک متمرکز شده است. با توجه به اینکه PSL/PSA مبتنی بر مدل موجودیت - رابطه (ER: Entity-Relationship) می‌‌باشد می‌‌تواند محدوده وسیعی از مدلها (مخصوصا روش‌های Structured ) را توصیف نماید.
 
 منابع

https://www.iso.org/home.html

https://library.rose-hulman.edu/c.php?g=104543&p=888557

http://users.encs.concordia.ca/~ecewebdv/EDS/Software/index.htm

http://slgolavar.blogfa.com/post/12

https://softwareengineer.blogsky.com/1386/04/18/post-3

https://en.wikipedia.org/wiki/ISO/IEC_12207



