                                                                                                                                                                                      
# موضوع : مهارت های ارتباطی لازم برای تحلیلگر سیستم

اول از همه باید بدانیم تحلیلگر سیستم چه کاری انجام میدهد که در زیر به طور مختصر آن را برای شما توضیح می دهم :
طراح و تحلیلگر سیستم با رویکرد خلاقانه هر یک از فرآیندها ماجول‌های سیستم را بر اساس نیازها و انتظارات مشتری تحلیل نموده و تحلیل را در قالب اسنادی به توسعه دهندگان نرم افزار ارائه نموده و بر خروجی‌های ارایه شده بر اساس نیازها و الزامات ارایه شده نظارت می‌نماید.
در برخی از شرکت‌های تحلیل گر سیستم به جای ارایه مستندات طراحی به برنامه‌نویس، خودش نیز در فعالیت‌های توسعه نرم‌افزار نیز مشارکت می‌نماید در این حالت تحلیل گر سیستم باید به یک یا چند زبان برنامه‌نویسی تسلط داشته باشد.
این شغل می‌تواند زیر نظر مدیر سیستم‌ها و روش‌ها یا مدیر نرم‌افزار فعالیت نماید.
به طور خلاصه تجزیه و تحلیل سیستم به منظور مطالعه یک سیستم یا قطعات آن به منظور شناسایی اهداف آن انجام می شود.

در ادامه به طور تک به تک به مهارت ها میپردازیم سپس هر یک را توضیح میدهیم.





مهارت های لازم برای تحلیلگر سیستم :

•	تحلیل سیستم ها
•	مهارت در جمع آوری اطلاعات
•	آشنایی با پیچیدگی های سیستم
•	توانایی ارتباط با مشتریان و طراحان سیستم
•	توانایی حل مسئله
•	مهارت های انجام کار به صورت تیمی
•	داشتن خلاقیت بالا
•	مهارت مدل سازی










توضیحات هریک از این مهارت ها :

تحلیل سیستم ها : 
یک کارشناس تحلیل گر سیستم های کامپیوتری پیش از طراحی مدلی سیستمی، باید مسائل و نیازهای پیچیده یک کسب و کار را درک کرده و سپس طی فرایندی این مدل را طراحی و برنامه ریزی کند. شناسایی دقیق مسائل و تبدیل آنها به مدل یک فناوری، قطعا پیچیدگی های خاص خود را دارد.

جمع آوری اطلاعات :
این مهارت‌ها شامل قابلیت جمع‌آوری، تحلیل و بررسی داده‌ها و شناسایی راه‌حل‌های مشکلات است. تحلیلگران سیستم باید توانایی جمع‌آوری اطلاعات در مورد نیازهای یک ارگان و استفاده از مهارت‌های تحلیلی و حل مسئله را برای شناسایی راه‌حل داشته باشند.
و همچنین باید اطلاعات را طوری جمع آوری کنند که عوامل جانبی تاثیری بر این اطلاعات نداشته باشد.
بیشترین ورودی نیازمندی ها از طریق بحث ها به دست می آید، بنابراین تحلیلگر باید قادر به تعامل با افراد و گروه های گوناگون درباره نیازمندی ها یشان باشد.
تحلیلگر باید برای تشخیص شرایط خطا و تعیین چگونگی پاسخ دهی سیستم نیز تحقیق کند. تجربه، وی را تبدیل به فردی ماهر در هنر پرسیدن سوال می کند که عدم قطعیت، اختلافات ، فرضیات و انتظارات بیان نشده را آشکار و روشن می سازد.


توانایی ارتباط با مشتریان و طراحان سیستم : 
ارتباط با مخاطبان یک کسب و کار تا مدیران پروژه و کارشناسان فنی برای پیشبرد کار و مخصوصا مواجهه با نظرات و سلیقه های متفاوت، از چالش ها و پیچیدگی های شغل کارشناس تحلیل سیستم ها است.

توانایی حل مسئله :
توانایی حل مساله به ویژه در هنگام بروز مشکلات فنی در مدل سازی است. مواجهه با این موضوع و پیچیدگی های ارائه راهکارها یکی دیگر از چالش های فردی است که می خواهد به عنوان کارشناس تحلیل گر سیستم ها استخدام شود.
اگر تحلیلگر نتواند به خوبی از پس حل مسئله بربیاید تیم توسعه نرم افزار با مشکل بزرگی روبرو خواهند شد.

مهارت های انجام کار به صورت تیم : 
 محصول اصلی توسعه نیازمندی ها مجموعه نوشته شده ای از نیازمندی ها است که به طور مؤثر اطلاعات را در میان ، واحد بازاریابی، مدیران و کارکنان فنی به اشتراک می گذارد. تحلیلگر نیاز به دستور زبان قوی و توانایی بیان واضح ایده های پیچیده به برگه های نوشتاری و شفاهی دارد. تحلیلگر باید قادر به نوشتن برای مخاطبان متعدد باشد، از توسعه دهندگانی که نیاز به نیازمندی های روشن و دقیق برای اجرا دارند. یک تحلیلگر، نیاز به صحبت واضح مطابق با اصطلاحات محلی و باتوجه به تفاوت های منطقه ای در گویش دارد. 




داشتن خلاقیت بالا :
تحلیلگران کسب و کار صرفاً یک کاتب برای ثبت هر آنچه مشتریان می گویند، نیستند. بهترین تحلیلگران نیازمندی های بالقوه ای را برای در نظر گرفتن مشتریان کشف می کنند. آن ها قابلیت های نوآورانه محصول، بازارهای جدید و فرصت های کسب و کار را متصور می شوند و به راه هایی فکر می کنند که مشتریان خود را خوشحال و متعجب کنند. یک تحلیلگر ارزشمند، راه های خلاقانه برای برآوردن نیازهایی می کنند که کاربران تا به حال حتی از وجود آن ها اطلاعی نداشتند. تحلیلگران می توانند ایده های جدید ارائه کنند چرا که به اندازه کاربران محدود به حل مسئله نیستند. هرچند تحلیلگران نیز باید مراقب آب طلاکاری راه کار باشند و در واقع بدون تأیید مشتری، نیازمندی های جدید به مشخصات اضافه نکنند.


مهارت مدل سازی : 
مدل ها از فلوچارت های ساده تا مدل های تجزیه و تحلیل ساخت یافته (دیاگرام جریان داده، دیاگرام ارتباط-موجود و دیاگرام های مشابه) تا نمادهایی به زبان مدل سازی یکپارچه (UML) متنوع هستند که تسلط روی این مدل ها، بخشی از توانمندی های هر تحلیلگر است. برخی، هنگام برقراری ارتباط با کاربران و بعضی هنگام برقراری ارتباط با توسعه دهندگان و بعضی هم صرفاً برای تجزیه و تحلیل برای کمک به تحلیلگر در بهبود نیازمندی ها، مفید خواهند بود. تحلیلگر در زمان انتخاب مدل های خاص نیازمند آگاهی از چگونگی ارزش افزایی آن هاست. همچنین، نیاز به آموزش سایر ذینفعان در رابطه با ارزش استفاده از این مدل ها و چگونگی خواندن آن ها دارد.
در آخر باید بگویم مهارت های بیشتری هست که یک تحلیلگر باید داشته باشد ، اما بنده سعی کردم مهم ترین های آن را در این تحقیق جا دهم.
## منابع :
Karboom.io
Targetjobs.co.uk
Virgool.io
Kharaziran.ir
Prospects.ac.uk
Roberthalf.com

و ...

ممنون که همراه بنده بودید.

پایان

