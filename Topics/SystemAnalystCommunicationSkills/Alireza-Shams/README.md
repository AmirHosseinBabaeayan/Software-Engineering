### درس مهندسی نرم‌افزار | تمرین دوم فردی
### موضوع تحقیق
مهارت‌های ارتباطی لازم برای تحلیل‌گر سیستم
### نام دانشجو
علیرضا شمس | 9900033
### استاد
دکتر حسن بشیری
### استادیار
امیرحسین بابائیان

## مقدمه
داشتن مهارت ارتباطی مناسب برای یک تحلیلگر سیستم بسیار ضروری و مهم است، چون در مراحل مختلف فرآیند توسعه محصول موردنیاز است. یک تحلیلگر سیستم باید با کاربران سیستم ارتباط برقرار نماید تا بتواند نیازهای آنها را به خوبی درک کند و متوجه شود. همچنین زمانی که تحلیلگر سیستم با تیم توسعه محصول در ارتباط است باید بتواند نیازهای کاربران را به درستی به تیم توسعه منتقل نماید یا بتواند به سوالات تیم توسعه به درستی پاسخ دهد. در هر یک از این فرآیندهایی که نامبرده شد اگر تحلیلگر سیستم مهارت های ارتباطی لازم را نداشته باشد درک درستی از نیاز کاربران پیدا نمی کند و همچنین این نیازها را نمی تواند بدرستی به تیم توسعه منتقل نماید. داشتن مهارت در ارتباطات برای موفقیت تحلیلگر بسیار موثر و مهم است.

![pic1](https://user-images.githubusercontent.com/57755003/172041824-ea9347cd-01d7-486f-9c83-127fa3f9aa87.jpg)

## مهارت های ارتباطی مورد نیاز تحلیلگر سیستم
تحلیلگر سیستم در بسیاری از جنبه‌های توسعه محصول درگیر است و نقش تاثیرگذاری دارد. تحلیلگر سیستم برای داشتن ارتباط موثر و مفید با دیگران باید مهارت های زیر را داشته باشد:
- مهارت خوب گوش کردن 
- مهارت خوب مصاحبه کردن
- مهارت های نوشتاری و ارائه

تحلیلگر سیستم برای ارتباط با کاربران و ذینفعان جهت شناسایی نیازمندی‌های آنان یا برای ارتباط با تیم توسعه محصول، نیاز دارد تا مهارت‌هایی که در بالا اشاره شد داشته باشد.

## مهارت خوب گوش کردن
خوب گوش دادن یک مهارت مهم است اینکه ما چقدر خوب گوش می‌دهیم تأثیر مهمی برموفقیت شغلی و کیفیت روابط ما با دیگران دارد.نتایج یک تحقیق علمی نشان می‌دهد که ما 25 الی 50 درصد از آنچه که می‌شنویم به خاطر می‌آوریم این یعنی وقتی ۱۰ دقیقه با رئیس یا همکار یا مشتری صحبت می کنیم، به کمتر از نیمی از مکالمه توجه می کنیم و به‌خاطر می آوریم.
تبدیل شدن به یک شنونده خوب عملکرد ما را بهتر می‌کند، بهره‌وری ما را افزایش می‌دهد، توانایی تاثیرگذاری بیشتری به ما می‌دهد، راحت‌تر می‌توانیم افراد دیگر را متقاعد کنیم علاوه بر این موارد از ایجاد سوء تفاهم جلوگیری می‌کند. همه این مواردی که اشاره شد  برای موفقیت ما در کار ضروری هستند.

![pic2](https://user-images.githubusercontent.com/57755003/172040256-f710df4f-d2e3-4338-b6b8-02a28627143a.jpg)

 رعایت نکاتی که در زیر بیان می‌شود می‌تواند موجب تقویت مهارت خوب گوش کردن تحلیلگر شود:
 ### 1- به صحبت‌های طرف مقابل توجه کنیم
 سعی کنیم توجه خود را کاملا به گوینده معطوف کنیم و به مسائل دیگر فکر نکنیم. از کارهایی که موجب حواسپرتی ما می‌شود خودداری کنیم، مستقیما به گوینده نگاه کنیم به قول معروف ارتباط چشمی برقرار کنیم.
 
 ### 2- نشان بدهیم که در حال گوش کردن هستیم
 از زبان بدن استفاده کنیم تا نشان دهیم در هرحال گوش کردن هستیم مثلا گهگاهی سر تکان بدهیم، لبخند بزنیم یا حرف گوینده را تایید کنیم.
 
 ### 3- بازخورد بدهیم
 اگر ابهامی از صحبت‌های طرف مقابل برای ما پیش آمده است خجالت نکشیم و سوال کنیم. یا حتی اگر طرف مقابل از ما سوالی پرسید یا نظری خواست بازخورد مناسب بدهیم.

 ### 4- قضاوت کردن را به تاخیر بیاندازیم
 بگذاریم گوینده صحبت‌های خود را تمام کند و بعد سوالات یا استدلال‌های خود را مطرح کنیم چون قطع کردن صحبت باعث می‌شود پیام گوینده را کامل درک نکنیم.
 
 ### 5- پاسخ مناسب بدهیم
 پاسخ خود را صریح، شفاف و صادقانه بدهیم. نظرات خود را با احترام بیان کنیم و با طرف مقابل همانطور رفتار کنیم که دوست داریم با ما رفتار کنند.
 
## مهارت خوب مصاحبه کردن
مصاحبه یکی از راه ‌های اصلی برای جمع‌آوری اطلاعات است. تحلیلگر برای جمع‌آوری اطلاعات لازم است با افراد زیادی ارتباط برقرار کند و یکی از بهترین روش ها برای برقراری ارتباط و کسب اطلاعات مصاحبه است پس تحلیگر برای اینکه ارتباط خوبی برقرار کند باید بتواند مصاحبه خوبی انجام بدهد.
راه‌ های زیادی برای انجام مصاحبه وجود دارد ولی لزوما نمی‌توان گفت یک روش از باقی روش‌ها بهتر است اما یک سری اصول راهنما وجود دارد که تحلیلگر با رعایت آنها می‌تواند مصاحبه خوبی داشته باشد، برخی از آن اصول عبارت‌اند از:
- از قبل زمان، مکان و همچنین مدت زمان مصاحبه را برای مصاحبه شونده تعیین کنیم.
- موضوع مصاحبه را جلوتر به مصاحبه شونده اطلاع دهیم.
- قبل از مصاحبه ما باید با خود کمی فکرکنیم و تعیین کنیم چه اهدافی داریم یا چه اطلاعاتی را می خواهیم از این مصاحبه به دست آوریم.
- سوالات مصاحبه را براساس اهدافی که قبل از مصاحبه تعیین می کنیم باید طرح کنیم و بنویسیم.
- اگر لازم است مصاحبه شونده مدارک و مستنداتی همراه خود بیاورد از قبل اطلاع دهیم.
- البته این تصور را نداشته باشیم که می‌توانیم تمام سوالات ممکن راپیش بینی کنیم.
- یک چک لیست درست کنیم و در آن تعیین کنیم در هر بخش از مصاحبه چه سوالاتی را میخواهیم بپرسیم یا برای هر بخش چه قدر زمان می خواهیم بگذاریم.

![pic3](https://user-images.githubusercontent.com/57755003/172040618-efd3da9b-fe43-41a0-8782-2dde6cd3a952.jpg)

## مهارت‌های نوشتاری و ارائه
حتی اگر یک تحلیلگر بهترین درک‌ از نیازمندی‌ها را داشته باشد یا بهترین پاسخ برای حل مسئله داشته باشد اما نتواند آن را به درستی ارائه کند یا مستندات لازم را بنویسد در ارتباط خود دچار مشکل می‌شود.
برخی از مهارت‌های نوشتاری و ارائه که برای تحلیلگر داشتن آنها لازم و مفید است:
- توانایی ارائه شفاهی
- توانایی برگزاری و مدیریت جلسه 
- توانایی خلاصه نویسی از مصاحبه ها
- توانایی نوشتن سند RFP(Requests for proposals)
- توانایی نوشتن برنامه زمان‌بندی برای پروژه

## سخن پایانی
رعایت نکاتی که در بالا آمده است برای یک تحلیلگر سیستم می تواند مفید باشد اما نکته‌ای که لازم است به آن اشاره شود این است که هر چه یک تحلیلگر نکات بالا را بیشتر تمرین کند و تجربه اش بیشتر مهارت های ارتباطی او نیز بیشتر رشد میکند.

## منابع

Jeffrey A. Hoffer, Joey F. George, Joseph S. Valacich. Modern Systems Analysis and Design. Sixth Edition

https://www.ukessays.com/essays/information-technology/system-analyst-skills-and-knowledge-information-technology-essay.php

https://www.mindtools.com/CommSkll/ActiveListening.html
