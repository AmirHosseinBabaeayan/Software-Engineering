# بررسی رویکرد بازمتن در تولید نرم افزار
# گرد آورنده: بهراد روان بُد
# استاد درس: دکتر حسن بشیری


# مقدمه
در این مستند، نگاهی به تعاریف و تاریخچه و تأثیرات نرم‌افزارهای متن‌باز در صنعت tech خواهیم انداخت. همچنین به بررسی چندین نرم‌افزار متن‌باز خواهیم پرداخت.

## متن‌باز چیست؟
اصطلاح متن‌باز، به نرم‌افزاری اطلاق می‌شود که کد منبع آن (Source Code) به‌صورت آزادانه در دسترس باشد و همچنین امکان تغییر و توزیع دوباره آن وجود داشته باشد. 
## مشارکت در پروژه‌های متن‌باز، سخت‌تر از استخدام شدن در شرکت‌های بزرگ (روش‌های کلاسیک) است!
شاید کمی عجیب به نظر برسد! پروژه‌های متن‌باز، عموماً توسط افراد از سرتاسر جهان کنترل می‌شوند و مشارکت و همکاری در این پروژه‌ها، هیچ‌گاه به‌سادگی استخدام شدن نیست. این پروژه‌ها، با علاقة بسیار بنیان‌گذاران خود بنا شده‌اند و به همین دلیل مشخص، هر فردی با هر سطح دانشی امکان ایجاد تغییر روی نسخه اصلی را ندارد. در سوی دیگر ماجرا، مشارکت‌کنندگان در این پروژه‌ها اعتبار بسیاری دریافت می‌کنند و این مسئله، تأثیر بسیار مثبتی در رزومه کاری آنها خواهد داشت. هر پروژه، نحوه مشارکت مخصوص به خود را دارد؛ امروزه، با فراگیر شدن اینترنت، این فرایند ساده‌تر شده و پروژه‌ها عموماً توسط VCSها کنترل می‌شوند. مثلاً کاربران با Commit کردن روی مخزن نرم‌افزار، مشارکت می‌کنند.
جالب است که بدانید بسیاری از شرکت‌هایی که محصولات غیر آزاد دارند، متخصصین حوزه نرم‌افزار آزاد را استخدام می‌کنند تا از کارکرد سیستم‌های  مبتنی بر نرم‌افزار آزاد خود مطمئن شوند. در بخش مدل اقتصادی، به این مسئله خواهیم پرداخت.

# تاریخچه اولیه
## دهه ۵۰ و ۶۰ میلادی
در دهه‌های ۵۰ و ۶۰ میلادی، نرم‌افزارها همراه با سخت‌افزار ارائه می‌شدند و موجودیتی جداگانه به‌حساب نمی‌آمدند که بابت آن هزینه‌ای دریافت شود. در آن زمان، دانشگاه‌ها نقشی اساسی در صنعت آی‌تی ایفا می‌کردند و آنها بنا بر اصول آکادمیک، اقدام به ‌اشتراک‌گذاری دانش و علوم مرتبط با نرم‌افزار می‌کردند. یکی از اولین نمونه‌های انتشار نرم‌افزار به‌صورت متن‌باز، توسط شرکت IBM بود. 
کمی بعد با ظهور سیستم‌عامل‌ها، فرایند تولید نرم‌افزار ساده‌تر شد و به همین دلیل، بعضی سازمان‌ها اقدام به ایجاد محدودیت در انتشار کد‌های منبع خود کردند.

## دهه ۸۰ و ۹۰ میلادی
در دهه ۸۰ میلادی، خیلی‌ها علاقه به انتشار سورس کدهای خود به‌صورت آزاد داشتند و hobbyists یا hackers خوانده می‌شدند. مشخصاً قبل از ظهور اینترنت، راه‌هایی برای انتشار سورس کد وجود داشت. برای مثال انتشار در مجلات کامپیوتر نظیر Byte، یا کتب کامپیوتری از راه‌های مرسوم بودند.
## انتشار سورس کدها به‌صورت آنلاین
در دهه ۷۰، مفهومی به اسم شبکه‌های BBS به وجود آمد. BBS نرم‌افزاری بود که روی یک سرور اجرا می‌شد و به کاربران اجازه می‌داد از طریق ترمینال به آن متصل شوند. البته محدودیت‌هایی بود که فقط نرم‌افزارهایی به زبان BASIC یا دیگر زبان‌های مفسری امکان قرارگیری داشتند. 
## جنبش نرم‌افزار آزاد
این جنبش، یک جنبش اجتماعی است که در سال ۱۹۸۳ میلادی و با پایه‌گذاری پروژه گنو (GNU) ریچارد استالمن، آغاز شد. هدف این جنبش، تضمین آزادی استفاده‌کننده‌های نرم‌افزار است.
## گنو (GNU)
پروژه گنو باهدف ساخت یک سیستم‌عامل آزاد توسط استالمن آغاز شد که سورس کد آن بدون محدودیت در تغییر بود. استالمن در سال ۱۹۸۵، مانیفست پروژه گنو که اهداف آن را تشریح می‌کرد منتشر کرد. در تاریخ ۱۹۸۹، اولین نسخه از GNU General public license منتشر شد که در ادامه مستند، با لایسنس‌های بیشتری آشنا خواهیم شد.

![image](https://user-images.githubusercontent.com/36668681/172024455-54bf16d1-4a0e-4a60-88ec-abc4ffacc3f9.png)

# مجوز‌های نرم‌افزار آزاد
مجوزهای متن‌باز، به مجوزهایی می‌گویند که با تعریف نرم‌افزار آزاد مطابقت دارند. در حقیقت، آن‌ها استفادة آزاد، تغییر و اشتراک‌گذاری نرم‌افزار را تضمین می‌کنند. 
## مجوز‌های محبوب
در ذیل، چند مجوز محبوب ذکر شده‌اند.

•	Apache License 2.0

•	BSD 3-Clause "New" or "Revised" license

•	BSD 2-Clause "Simplified" or "FreeBSD" license

•	GNU General Public License (GPL)

•	GNU Library or "Lesser" General Public License (LGPL)

•	MIT license

•	Mozilla Public License 2.0

•	Common Development and Distribution License

•	Eclipse Public License version 2.0


## تفاوت مجوز‌ها
این مجوزها، میزان آزادی مختلفی به استفاده‌کننده می‌دهند. برای مثال، مجوز MIT در مورد آزادی تغییر و انتشار دوباره نرم‌افزار، بسیار آسان‌گیرتر از GPL است.

# نگاهی به نرم‌افزارهای مشهور و متن‌باز
بخش زیادی از نرم‌افزارهایی که امروزه در صنعت استفاده می‌شوند، به جهات بسیاری، متن‌باز هستند. برای مثال علاقه سازنده آنها به متن‌باز بودن، جلب اعتماد مشتری، امکان مشارکت همگانی در پروژه و ... از دلایل متن‌باز بودن هستند.
## لینوکس (Linux)
کرنل لینوکس، توسط لینوس توروالدز به‌عنوان یک نرم‌افزار آزاد در سال ۱۹۹۱ منتشر شد. این پروژه، به گفته خود توروالدز، برای تفریح انجام شده است!
لینوکس از ورژن ۰.۱۲ به بعد، تحت لایسنس GNU General Public License گرفت. اما قبل از آن، هیچ مجوزی در سورس کد آن وجود نداشت.
در آن زمان، پروژه گنو که بالاتر به آن اشاره شد، هنوز فاقد یک کرنل آزاد بود. توسعه کرنل توسط توروالدز، خلأ موجود را پرکرده و پروژه گنو تکمیل شد. پروژه گنو، تبدیل به اولین سیستم‌عامل کاملاً آزاد شد.
از توزیع‌های محبوب گنو/لینوکس، می‌توان به دبیان (Debian)، فدورا (Fedora)، ردهت (Redhat) و اوبونتو (Ubuntu) اشاره کرد. اینها فقط بخشی از توزیع‌های لینوکس هستند و توزیع‌های بسیار زیاد دیگری وجود دارد.
 

![image](https://user-images.githubusercontent.com/36668681/172024524-d120da83-8a62-40a8-9be5-17294464789c.png)

## بنیاد نرم‌افزار آپاچی (Apache Software Foundation)
بنیاد آپاچی یک سازمان غیرانتفاعی مستقر در ایالات متحده آمریکا است که از سال ۱۹۹۹ در حال انتشار ابزارهای گوناگونی است. توسعه‌دهندگان آپاچی، غیرمتمرکز هستند و مدیران توسط متخصصان فعال انتخاب می‌شوند. کارکردن در این بنیاد، داوطلبانه است. لازم به ذکر است که در حال حاضر، یک وب سرور بسیار محبوب در سطح جهان به نام Apache وجود دارد که از سال ۱۹۹۴ آغاز به کارکرده است که بعدها (۱۹۹۹) خود بنیاد تشکیل شد. از حامیان مالی این بنیاد، می‌توان به گوگل، یاهو، مایکروسافت، فیس‌بوک و ... اشاره کرد. در ادامه این مستند در مورد اقتصاد در صنعت متن‌باز صحبت خواهد شد.

![image](https://user-images.githubusercontent.com/36668681/172024544-358b798b-bb08-48fc-846c-d3e9f31b5712.png)

### پروژه‌‌های فعال آپاچی
پروژه‌های فعال آپاچی بسیار زیاد هستند. در اینجا به چند مورد اشاره خواهیم کرد.

•	Apache Web Server: شاید مشهورترین پروژه آپاچی، همین وب سرور باشد. سنگ بنای بسیاری از وب‌سایت‌ها با این وب سرور بنا شده است.

•	Apache Kafka: یک پلتفرم پردازش استریم

•	Apache Cassandra: پایگاه‌داده غیر رابطه‌ای توزیع شده

•	Apache Hadoop: مجموعه ابزار برای حل مسائل Big Data به‌صورت توزیع شده


## زبان های برنامه نویسی
کامپایلر و مفسر های زبان های برنامه نویسی زیادی به صورت آزاد منتشر شده اند. در ذیل تنها به چند مورد از آنها اشاره می‌شود.

•	C

•	C++

•	Go

•	PHP

•	Python

•	Ruby

•	Rust

# مدل اقتصادی
در ابتدای امر، باید گفت که پول همبستگی خاصی با نرم‌افزار آزاد ندارد. نمی‌توان استدلال کرد که کارکردن در حوزه نرم افزار آزاد، انسان را حتما یا اصلا بسیار پولدار می‌کند. البته مثال هایی از سرمایه گذاری هنگفت شرکت‌های بزرگ در این حوزه وجود دارد ولی استدلال دقیقی وجود ندارد. 
می‌توان گفت اکثر برنامه‌نویس‌ها، مستقیما محصول خود را به فروش نمی‌گذارند! بلکه این محصولات توسط سازمان‌ها به کار گرفته می‌شوند و شخص متخصص از آن سازمان حقوق دریافت می‌کند. البته نمی‌توان منکر Out-Source کردن شد.
به طور خلاصه، راه کسب درآمد از نرم‌افزار آزاد، کمی متفاوت از سیستم کلاسیک این حوزه است.

## مثال‌هایی از گردش پول
### لینوکس
نرم‌افزارهای آزاد به علت آزاد بودن توانسته‌اند بزرگ شوند و مشهور گردند. در حال حاضر بر روی کرنل لینوکس چیزی بالغ بر ۱۶ هزار برنامه‌نویس از ۱۴۰۰ شرکت مختلف کار می‌کنند. این برنامه‌نویس‌ها می‌بایست کرنل را برای شرکت خود بهبود دهند. 
### کامپایلر‌ها
در مثالی دیگر، آقای ریچارد استالمن هنوز بابت پورت کردن کامپایلر خویش به سخت‌افزارهای جدید کسب درآمد می‌کند.

![image](https://user-images.githubusercontent.com/36668681/172024613-0014492c-40dc-40b5-a7b3-3f5fda8c8204.png)

### مدیران سیستم
 مدیران سیستم بسیاری که از لینوکس که یک نرم‌افزار آزاد محسوب می‌شود، استفاده می‌کنند و از شرکت‌ها کسب درآمد می‌کنند.
 
 ### مایکروسافت
 در یک مثال مهم، شرکت مایکروسافت که به‌واسطه محصولات متن بسته خود نظیر ویندوز مشهور است، از بزرگ‌ترین مشارکت‌کنندگان متن‌باز است. اخیراً محصولات متن‌بازی نظیر .Net Core یا VSCode را توسعه داده که متن‌باز هستند.
 
 ![image](https://user-images.githubusercontent.com/36668681/172024624-f8d52c0f-1f21-4cb0-baa9-9a5cda586e10.png)

### بنیاد آپاچی
در مثالی دیگر، همان‌طور که در بخش بنیاد آپاچی اشاره شد، شرکت‌های زیادی در حال استفاده از محصولات متن‌باز هستند. این شرکت‌ها با حمایت از بنیادهای متن‌باز، برنامه‌نویس‌ها را تشویق به کارکردن رو این محصولات آزاد می‌کنند تا این نرم‌افزارها رشد کرده و در نهایت به شرکت سود برسانند.

### لیبره آفیس
مجموعه آفیس مایکروسافت یک رقیب متن‌باز به نام لیبره آفیس (Libre Office) دارد. دولت‌ها برای اینکه کاربران حق خواندن راحت مستندات را داشته باشند، مقداری پول به بنیاد توسعه‌دهنده این نرم‌افزار می‌دهند تا این نرم‌افزار بروز بماند.

![image](https://user-images.githubusercontent.com/36668681/172024640-d9a19cf4-560e-4815-91d1-abdf62ce53f6.png)

### تنسورفلو (Tensorflow)
این کتابخانه متن‌باز توسط گوگل ارائّ شده و در حوزه هوش مصنوعی است.

![image](https://user-images.githubusercontent.com/36668681/172024650-14b0f8d3-ad29-4563-a7dc-c2e6eb616bd7.png)

# منابع

https://opensource.org/

https://en.wikipedia.org/wiki/Open_source

https://www.youtube.com/watch?v=2NgOsxnZyXY


