# نقش ابزارهای CASE در تولید نرم افزار





گردآورنده: محدثه پرویزی

درس: مهندسی نرم افزار

استاد درس: دکتر حسن بشیری

استادیار: امیرحسین بابائیان

------------


# مقدمه

جهان امروزی، جهانی پویا و همواره در حال رشد است و برای زندگی بهتر در جهانی پویا، باید تغییرات را با آغوشی باز پذیرفت و رو به جلو حرکت کرد. از جمله این تغییرات و پیشرفت ها، می توان به رشد حوزه توسعه نرم افزار و سیستم های مبتنی بر کامپیوتر اشاره کرد که تقاضای استفاده و همچنین توسعه آن ها همه روزه به قدری رو به افزایش است که اگر بگویم هر روز شاهد این تغییرات هستیم اشتباه نکرده ایم.

طراحی و توسعه سیستم های نرم افزاری پیچیدگی هایی دارد که در طول سال های متوالی توسعه دهندگان نرم افزار به آن پی برده اند و همواره به دنبال راه حلی برای کاهش پیچیدگی در عین بازدهی بالا بوده اند. یکی از این راه حال ها تولید و استفاده از case tools است.


------------



# مفهوم Case Tools

ابزارهای case که مخفف Computer Aided Software Engineering است در واقع مجموعه ای از برنامه های کاربردی نرم افزاری هستند که در SDLC یا همان چرخه زندگی نرم افزار، ( جمع آوری اطلاعات و تجزیه و تحلیل نیاز ها، مطالعه امکان سنجی، طراحی، برنامه نویسی یا ساخت نرم افزار، تست نرم افزار و نصب و استقرار) توسط مدیران، تحلیلگران و مهندسان توسعه نرم افزار استفاده می شود.
ابزارهای case علاوه بر ساده کردن مراحل چرخه زندگی نرم افزار،  باعث دسترسی سریع تر به نتیجه مطلوب و شناسایی خطا ها قبل از رخ دادن آن ها نیز می شود.





## مزایای استفاده از case tools


درواقع ابزارهای case برای سهولت کار، گشودن گره ها و بهتر شدن محصولات توسعه نرم افزار ساخته شده و مزایای فراوانی دارد از جمله :

●	کاهش نیاز به متخصص کامپیوتر: گاهی اوقات پیدا کردن نیروی متخصص و با تجربه به ویژه برای پروژه های بزرگ و حساس سخت و وقت گیر است. استفاده از ابزارهای های case باعث کاهش نیاز نظارت نیروی متخصص در تمامی فرآیندها خواهد شد. البته باید به این نکته توجه کرد که استفاده از این ابزارها به معنی حذف نیروی انسانی و خلاقیت های فردی نیست. بلکه به معنی استفاده بهینه تر از نیروی انسانی و حذف غیر ضروریات است.
●	صرفه جویی در زمان: استفاده از ابزارهای case امکان مدیریت زمان و زودتر رسیدن به هدف را تسهیل می کند.
●	کاهش هزینه ها: طبیعی است که با حذف نیروهای متخصص انسانی غیر ضروری و صرفه جویی در زمان باعث کاهش هزینه های توسعه نرم افزار هم می شویم.
●	ایجاد نظم و هماهنگی بین اعضای تیم: با ارائه و استفاده از یک ابزار یا متدولوژی بین اعضای تیم هماهنگی ایجاد می شود که باعث سرعت بخشیدن به کار و جلوگیری از خطا می شود.
●	کاهش خطا: خطای انسانی همواره راحت تر از خطای سیستمی اتفاق می افتد. با استفاده از ابزارهای case و کاهش خطا از بروز ناسازگاری ها جلوگیری می کنیم.


------------


# دسته بندی ابزارهای case

ابزارهای case عموما به سه دسته تقسیم می شوند که آن ها را بررسی می کنیم.


##  <p dir="rtl">Tools</p>


این ابزارها به صورت انفرادی در مرحله تولید نرم افزار، در فرایندهایی مانند کنترل سازگاری یک طراحی، مقایسه نتایج آزمون و ترجمه برنامه استفاده می شود. این ابزارها می توانند همه منظوره باشند یا فقط برای یک وظیفه مشخص به وجود آمده باشند. اینکه از چه ابزاری به چه طریقی و چگونه استفاده شود توسط مهندس نرم افزار
تعیین می شود.

##  <p dir="rtl">Workbenches</p>

این سیستم های کمکی در واقع مجموعه ای از ابزارها هستند که با یکدیگر مجتمع شده اند. این سیستم ها در مرحله تولید نرم افزار، در فرایندهایی مانند تحلیل نیازها و خواسته ها، آزمون نرم افزار و طراحی استفاده می شوند.  
این سیستم ها شامل مجموعه ای از قواعد ها و راهنمایی ها است که به مهندسان کمک می کند که از روش به کارگیری یک روش خاص آگاهی پیدا کنند و بدانند در چه موقعه از چه ابزارهایی استفاده کنند.


##  <p dir="rtl">Environments</p>
 
 
از مجتمع کردن چند نوع workbench مختلف environment ها پدید می آیند که از تمام یا بخش عمده ای از پروژه پشتیبانی می کنند.
علاوه بر تقسیم بندی ها گفته شده ابزارهای case از نگاه عملکردی به گروه های زیر تقسیم بندی می شوند که آنها را به صورت مختصر بررسی می کنیم.



##  <p dir="rtl">Upper Case</p> 

ابزارهای case بالایی در مراحل برنامه ریزی، تجزیه و تحلیل و طراحی در چرخه زندگی نرم افزار استفاده می شوند. ابزارهای بالایی خود به سه دسته زیر تقسیم بندی می شوند.
-	Planning
-	Analysis
-	Design</p> 
-	Planning
-	Analysis
-	Design



##  <p dir="rtl">Lower Case</p> 

ابزارهای case پایینی در مراحل اجرا، آزمایش و نگهداری در چرخه زندگی نرم افزار استفاده می شوند که شامل دسته های زیر هستند.
-	Implementation
-	Test
-	Maintenance



##  <p dir="rtl">Integrated Case</p> 
 

ابزارهای تست یکپارچه در تمامی فرایند  چرخه زندگی نرم افزار کاربرد دارد.



## مخزن مرکزی

علاوه بر بخش های گفته شده ابزارهای case به یک خرن مرکزی احتیاج دارد که به عنوان منبع مشترک، یکپارچه و سازگار باشد. در واقع مخزن مرکزی مکانی برای ذخیره سازی نیازها، گزارش ها، نمودارها و مشخصات محصول است. در واقع مخزن مانند یک دیکشنری عمل می کند.



------------
# انواع Case Tools

ابزارهای case فراوان و متنوع هستند. در ادامه برخی از آن ها را بررسی می کنیم.



##  <p dir="rtl">Diagram Tools</p> 

 دیاگرام ها برای نشان دادن اجزای سیستم و داده ها، کنترل جریان در بین اجزای نرم افزار و نشان دادن ساختار سیستم به صورت گرافیکی استفاده می شوند که برخی از معروف ترین و پرکاربردترین آنها دیاگرام های ER، DFD، Activity diagram، Sequence diagram هستند. 

برخی از ابزارهای رسم دیاگرام  به شرح زیر می باشد:

-	Microsoft Viso
-	Edraw Max
-	Draw.io 
-	UMLet

تنوع ابزارهای دیاگرام بالا است و شما با توجه به نیاز و سلیقه خود می توانید از این ابزارها استفاده کیند.



##  <p dir="rtl">Process Modeling Tools</p> 
 


با استفاده از مدل سازی فرایند گردش کار در یک سازمان به صورت گرافیکی نمایش داده میشود. در واقع با استفاده از مدل سازی فرایند ما ارتباط بخش های مختلف در سازمان را با یکدیگر می فهمیم و نیاز سازمان را بهتر درک می کنیم. با فهمیدن نیاز ها می توانیم بخش های ضعیف و ریسک ها را شناسایی کرده و دست به بهبود یا ایجاد یک سیستم نرم افزاری بزنیم. درکل مدل سازی فرآیند یک تصویر واضح و روشن از فرایند های فعلی به ما ارائه می دهد.  برخی از این ابزارها عبارتند از:

-	BPMN
-	UPN
-	EPF composer



##  <p dir="rtl">Project Management Tools</p> 


با استفاده از ابزارهای مدیریت پروژه شما میتوانید فرایند پروژه را رسد کرده و عملکرد کسب و کارتان را بسنجید. این ابزارها به جمع آوری مستندات مرحله به مرحله نیز کمک شایانی می کنند. استفاده از ابزارهای مدیریت پروژه کار تیمی را آسان کرده و تصویر واضح تری از عملکرد افراد و فرایند پروژه ( اینکه الان در چه مرحله ای هستید، چقدر طبق برنامه پیش می روید و… ) برای شما ایجاد می کند. برخی از این ابزارها به شرح زیر می باشند:

-	Trello
-	Asana
-	Zoho projects
-	Monday.com



##  <p dir="rtl">Documentation Tools</p> 
فرایند مستند سازی قبل از پروژه آغاز می شود و بعد از پایان پروژه نیز ادامه خواهد داشت. با استفاده از ابزارهای مستند سازی، جمع آوری و مستند کردن اطلاعات ساده تر و دقیق تر خواهد شد. این مستندات برای کاربران فنی و نهایی تولید می شوند. برخی از این ابزارها عبارتند از:

-	DrExplain
-	Doxygen
-	Adobe RoboHelp



##  <p dir="rtl">Analysis Tools</p> 


با استفاده از ابزارهای آنالیز می توانیم  ناسازگاری ها افزونگی یا حذف داده های نادرست، عدم دقت در نمودارها و … را بررسی کرده و آن هارا تصحیح کنیم. در واقع این ابزارها در جمع آوری نیاز ها به ما کمک می کنند.



 برخی از این ابزارها عبارتند از:
-	Accept 360
-	Accompa
-	Visible Analyst




##  <p dir="rtl">Design Tools</p> 


طراحی block structure در توسعه نرم افزار با استفاده از ابزارهای طراحی انجام میپذیرد. با استفاده از این ابزارها رابطه های بین ماژول ها و جزئیات آن ها قابل نمایش است . یکی از مثال های این ابزار: Animated Software Design است.


##  <p dir="rtl">Configuration Management Tools</p>  

مدیریت پیکربندی مجموعه فعالیت هایی است که برای کنترل تغییرات اعمال می شوند. در یک پروژه نرم افزاری همواره امکان تغییر وجود دارد و کنترل نکردن این تغییرات باعث بروز مشکلات متعدد و اختلال در کارکرد نرم افزار خواهد شد. با استفاده از ابزارهای پیکربندی محصولاتی که باید تغییر کنند را شناسایی و ارزیابی می کنند و تغییرات تحمیل شده را نیز کنترل می کنند. برخی از ابزارهای مدیریت پیکربندی به شرح زیر می باشند:

-	Git
-	AccuRev
-	Fossil



##  <p dir="rtl">Change Control Tools</p>   

به فرایند ردیابی، کنترل و به حداقل رساندن یک تغییر در طول چرخه زندگی نرم افزار مدیریت تغییرات گفته می شود. هدف از مدیریت تغییرات اطمینان از استفاده از روش های استاندارد و بهینه سازی ریسک ها است.
فرق مدیریت تغییرات با مدیریت پیکربندی در این است که در مدیریت پیکربندی عموما خود نرم افزار تغییر می کند. به عنوان مثال اضافه شدن بخش جدیدی به نرم افزار اما در مدیریت تغییرات بخش هایی مانند میزان بودجه اختصاص داده شده یا زمان تحویل پروژه و … تغییر می کند.



##  <p dir="rtl">Programming Tools</p>   
 

ابزارهای برنامه نویسی فرایند کد نویسی را برای برنامه نویسان آسان تر و سریع تر می کند. این ابزارها شامل محیط های برنامه نویسی مثل IDE ها، ماژول ها، ابزارهای شبیه سازی و کتابخانه ها هستند. از جمله مثال های این ابزارها می توان به Cscope برای جستجوی کد در C و Eclipse اشاره کرد.



##  <p dir="rtl"> Prototyping Tools</p>

با استفاده از روش پروتوتایپینگ در توسعه نرم افزار می توانیم نمونه های گرافیکی اولیه سریع از محصول بسازیم و با نشان دادن آن به کارفرما به روی نیازها و ظاهر اولیه نرم افزار به توافق برسیم. در این روش نمونه ارائه شده اصولا کار نمی کند و فقط ظاهری از محصول در دست تولید است.




 ابزارهای متعددی برای طراحی پروتوتایپ وجود دارد که برخی از آن ها عبارتند از: 

-	Figma
-	Adobe Xd
-	Mockup builder
-	Marval




##  <p dir="rtl">Web Development Tools</p> 

صفحات یک وب سایت از لحاظ چینش، متن، فرمت ها، رنگ و گرافیک می تواند به صورت های مختلفی طراحی شود. طراحی صفحات وب یکی از مهم ترین بخش های طراحی یک سایت است چرا که با طراحی صفحات عالی، کاربران بیشتری جذب می کنید. برخی از این ابزارها عبارتند از:

-	Adobe Edge
-	Adobe Colour
-	Gimp
-	Foundation3



 ##  <p dir="rtl">Quality Assurance Tools</p> 

تضمین کیفیت نرم افزار یعنی تعیین کیفیت نرم افزار مطابق با استاندارد های موجود و تعریف شده در سازمان.  ابزارهای تعیین کیفیت نرم افزار این امر را برای توسعه دهندگان نرم افزار آسان تر می کند و توانایی بررسی آن ها را بالا می برد.


 برخی از این ابزارها عبارتند از:

-	App watch
-	Soap Test
-	JMeter




 ##  <p dir="rtl">QMaintenance Tools</p>  

توسعه و تحویل نرم افزار به کارفرما، مرحلۀ آخر نیست و نرم افزار را نباید به حال خود رها کنیم. بعد از توسعه نرم افزار بحث نگهداری نرم افزار به میان می آید. نگهداری نرم افزار خود نوع های مختلفی دارد که خیلی کوتاه به آنها می پردازیم.



 ##  <p dir="rtl">Corrective Maintenance</p> 

این نوع از نگهداری برای خطاهای احتمالی در هنگام پیاده سازی و استقرار به کار می رود. این خطاها بعد از نصب نرم افزار توسط کاربران نهایی گزارش داده می شوند.




 ##  <p dir="rtl">Preventive Maintenance</p>  

این نوع نگهداری شامل تغییراتی است که از بروز خطاهای احتمالی در آینده جلوگیری می کند.




##  <p dir="rtl">Adaptive Maintenance</p>   

گاهی امکان دارد که فرایند سازمانی که برای آن نرم افزار را تعیین کردید تغییراتی بکند پس با توجه به تغییرات ایجاد شده در روند کار سازمان باید نرم افزار نیز تغییر کند. در واقع محیط اجرایی نرم افزار تغییر می کند.


##  <p dir="rtl">Prefective Maintenance</p>   


در این حالت گاهی احتیاج به اضافه کردن ویژگی جدید به همان نرم افزار قبلی است. با اضافه کردن نیازمندی های جدید به نرم افزار ممکن است بخش هایی دیگری نیز دستخوش تغییر شوند.

همانطور که دیدید نگهداری نرم افزار یکی از بخش های مهم در توسعه نرم افزار به شمار می رود. برخی از این ابزارها عبارتند از:

-	Programer Slicer
-	Static Analysis
-	Dynamic Analysis
-	Dependency Analysis



------------

#  <p dir="rtl">Meta Case Tools</p>

با انواع ابزارهای case آشنا شدیم و حتما باید متوجه شده باشید که هر کدام از این ابزارها تنها بخش محدودی از متدولوژی ها را پشتیبانی می کنند. محدودیت پشتیبانی در انواع ابزارهای case  باعث بروز مشکلاتی می شود. به عنوان مثال اگر شخصی بخواهد از یک روش جدید بهره ببرد باید از یک case جدید استفاده کند که آن را پشتیبانی کند. بکارگیری ابزارهای case جدید هزینه بر و زمان بر است. گاهی نیز در برخی از پروژه احتیاج به استفاده از روش ها و متدولوژی های گوناگون وجود دارد که در این صورت باید از چندین ابزار case استفاده کرد که در این صورت ایجاد ارتباط بین آنها بسیار سخت خواهد بود.

علاوه بر مشکلات گفته شده، مشکل ایجاد متدولوژی های سازمانی است. گاهی یک سازمان سیاست ها و روش های مختص به خود را دارد که در این صورت احتیاج به طراحی case مورد نظر پیدا می کند که مقرون به صرفه نیست.

مشکلات ذکر شده سبب ایجاد نوعی دیگر از ابزارهای case شد که به آن ها ابزارهای Meta Case گفته می شود. این ابزارها قابلیت این را دارند که برای هر نوع متدولوژی ای پیکربندی شوند. در حقیقت مدیر MetaCase متدولوژی جدید را تعریف می کند و طراح و تحلیلگر تحت کنترل متدولوژی جدید به ایجاد نمودارها و سیستم می پردازند. MetaCase  ها دارای بخش های زیر می باشند :

1.	یک Repository که در این بخش اطلاعات ذخیره می شود.
2.	یک ویرایشگر طراحی فرم برای ایجاد محیط کاربری
3.	یک ویرایشگر طراحی مستندات 
4.	یک ویرایشگر برای تعریف MetaModel دیاگرام ها
5.	ابزارهایی برای تعیین الگوهای تولید کد های خودکار





------------

# معرفی دو ابزار Case

همانطور که گفته شد در دنیای نرم افزاری این روزها ابزارهای case متعددی ساخته شده که به صورت خلاصه برخی از آن ها را بررسی می کنیم.




##  <p dir="rtl">MetaEdit</p> 

هدف از ساخت MetaEdit فراهم کردن امکان استفاده از متدولوژی های مختلف برای طراحان بود. در واقع با استفاده از این ابزار طراحان می توانند case خود را متناسب با متدولوژِی قالب بر سازمان از طریق واسط گرافیکی ایجاد کنند. این ابزار قابلیت اجرا روی سخت افزارهای مختلف با سیستم های مختلف به یک شکل را نیز دارا می باشد. همچنین این ابزار تمامی قسمت های تحلیل، طراحی و تولید را پشتیبانی می کند.
در دیدگاه این ابزار متدولوژِ ها گراف ها و عناصر داخل گراف است. پس متدولوژی مورد نظر توسط گراف ها تعریف می شوند.
اگر بخواهیم به صورت دقیق تر مراحل تعریف یک متدولوژی در MetaEdit را بیان کنیم شامل مراحل زیر خواهد شد:

1.	شناخت و تعریف شیء های متدولوژِی و صفات آن ها
2.	شناخت و تعریف انواع روابط بین متدولوژِی و صفات آن ها
3.	تعریف انواع متدولوژِی و صفات آن ها 
4.	تعریف نمادهای  شیء ها، روابط و نقش ها
5.	تعریف گراف های متدولوژِی و معین کردن  شیء ها، روابط و نقش های هر گراف
6.	تعریف گسترش مربوط به یک  شیء در یک گراف







### ویژگی های MetaEdit
 
با ابزار MetaEdit آشنا شدیم. این ابزار ویژگی های سودمندی دارد که باعث قوی شدن آن می شود. در ادامه برخی از این ویژگی ها را بررسی میکنیم. 


#### پشتیبانی از روش های از پیش تعریف شده

این ابزار علاوه بر قابلیت تعریف روش های جدید از روش هایی همچون OMT، UML، OOAD و همچنین روش های SA/SD، BSP و هشت روش دیگر که از پیش در آن تعریف شده اند پشتیبانی می کند و دست طراح را کاملا باز گذاشته است که بسته به نیاز خود و پروژه روش خود را برگزیند.


#### ابزارهای تعریف روش

همانطور که گفته شد این ابزار امکان تعریف یک متدولوژی را فراهم می کند. این ابزار به منظور تعریف یک روش جدید از 50 متد، تعدادی MetaModel، تعدادی Symbol و تعدادی Generator از پیش تعریف شده در خود دارد.



#### ساخت سیستم های تحت کنترل روش مورد نظر

با انتخاب روش های از پیش تعیین شده یا تعریف یک روش جدید می توان از این ابزار به عنوان یک ابزار اختصاصی برای ساخت سیستم های کاربردی بهره گرفت.






#### تولید محصولات و مستندات

یکی دیگر از بخش های مفید این ابزار داشتن زبان های مختلف مستند سازی است. به عنوان مثال می تواند برنامه ها را به زبان Smalltalk، Java، Delphi، Corba، C++  و Sql  و مستندات سیستم را به زبان های HTML و RTF تولید کند.

.



##  <p dir="rtl">Rational Rose</p>  

این ابزار یکی از ابزارهای جدید و پرکاربرد است که این روزها همه گیر شده. Rational Rose یک ابزار شی گراست که با پشتیبانی از UML می تواند برای کل تیم و پروژه استفاده شود. این ابزار مراحل تحلیل، طراحی و ساخت سیستم را پشتیبانی می کند. انن ابزار عموما برای استفاده در محیط windows ساخته شده اما یک نسخه از آن برای استفاده در unix نیز کاربرد دارد.



### ویژگی های Rational Rose 

این ابزار روش توسعه نرم افزار را به روش تکراری و با سیکل های کوتاه پشتیبانی می کند. این ابزار مبتنی بر مدل بوده و برای بالا بردن کیفیت نرم افزار از Use-Case استفاده می کند. پشتیبانی بالا از زبان UML باعث می شود که تمامی اعضای تیم با یک زبان واحد ارتباط برقرار کنند. این ابزار ویژگی های دیگری نیز دارد که آن ها را بررسی می کنیم.




#### پشتیبانی از مدلسازی UML

همانطور که گفتیم این ابزار یک ابزار مبتنی بر مدل است و از UML پیشتیبانی کامل می کند. این ابزار قابلیت پشتیبانی از دیاگرام های زیر را دارد:

-	Use Case Diagram
-	Sequence Diagram
-	Collaboration Diagram
-	Class Diagram
-	State Diagram
-	Component Diagram
-	Development Diagram



#### توسعه مبتنی بر اجزا (Component Based Development)

با استفاده از این ابزار می توانید اجزا و واسط های آن ها را به صورت کاراکتر مدل سازی ایجاد کنید. 


#### توسعه چند زبانی

این ابزار قابلیت پشتیبانی از چند زبان و حتی قابلیت استفاده از چند زبان به صورت همزمان را فراهم می کند.

.



#### تولید گزارشات و مستندات

این ابزار بخش قوی ای نیز در زمینه تولید مستندات و گزارشات دارد. به عنوان مثال توانایی ایجاد انواع گزارشات به صورت منطقی از کلاس ها و اجزا را دارد. همچنین می تواند گزارشات و مستندات مربوط به داده ها و مدل های داده را از اشیا و مدل ها استخراج کند. 


#### ابزارهای Visual Differencing

با استفاده از این ابزار در Rose می توان اجزای یک مدل را در مدل های دیگر نیز استفاده کرد یا آن ها را الحاق کرد. این ابزار همچنین قابلیت کار گروهی بر روی مدل ها را افزایش می دهد.

 
------------

# نتیجه گیری

ابزارهای case کاربرد فراوان و بسیاری در توسعه نرم افزار دارند و این روزها دیگر بدون استفاده از این ابزارها قادر به بهینه سازی و ارائه پروژه ای با کیفیت و بازده بالا نیستم. به دلیل نیاز فراوان به این ابزار، ابزارهای متعدد و فراوانی تولید شده اند که طراحان و توسعه دهندگان می توانند بسته به نیاز خود یکی از این ابزارها را انتخاب نموده و مشغول به کار شوند.
 







------------


# منابع






https://virgool.io/@mk6587/

https://behfalab.com/what-is-process-modeling/

https://vitrayco.com/control-project-softwares/

https://pvlearn.com/product/

https://sabzdanesh.com/

https://parand.ir/4294

https://www.tutorialspoint.com/software_engineering/case_tools_overview.htm

https://medad.io/@provid/

http://bagerian.blogfa.com/post/98

